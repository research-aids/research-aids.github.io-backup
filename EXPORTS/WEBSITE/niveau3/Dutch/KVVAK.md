---
layout: default
title: Koninklijke Vereniging Vrienden der Aziatische Kunst
parent: niveau3
nav_enabled: true
has_toc: true
date: 2025-07-29
--- 


this new string from 28.07.2025

[Download PDF](https://raw.githubusercontent.com/colonial-heritage/research-guides-dev/refs/heads/main/EXPORTS/PDF/niveau3/Dutch/KVVAK.pdf){: .btn .btn-blue }     [Download DOCX](https://raw.githubusercontent.com/colonial-heritage/research-guides-dev/refs/heads/main/EXPORTS/DOCX/niveau3/Dutch/KVVAK.docx){: .btn .btn-blue }

_This is a level 3 Research Aid_  
_first edited by Wiebe Reints as original_author on 2024-03-12_  
_last edited by Wiebe Reints as original_author on 2024-03-12_


# Koninklijke Vereniging Vrienden der Aziatische Kunst


## Abstract

De KVVAK is een verzamelaarsvereniging die een grote collectie Aziatische kunst heeft opgebouwd, die sinds 1952 wordt tentoongesteld in het Rijksmuseum Amsterdam.

### Geschiedenis

De [Koninklijke Vereniging van Vrienden der Aziatische Kunst (KVVAK)](https://www.wikidata.org/entity/Q96749093) is een in 1918 opgerichte vereniging die sinds 2018 het predicaat Koninklijk draagt. De KVVAK is op 29 juni 1918 opgericht door de ingenieur [H.F.E. Visser (1890-1965)](https://www.wikidata.org/entity/Q83286861) en de verzamelaar en handelaar [G.J. Verburgt (1871-1926)](https://www.wikidata.org/entity/Q84499681) met het doel grotere bekendheid te geven aan [Aziatische kunst](https://www.wikidata.org/entity/Q3399573), de belangstelling ervoor te stimuleren en de wetenschapsbeoefening op dit gebied te bevorderen. De eerste voorzitter van de vereniging was [H.K. Westendorp](https://www.wikidata.org/entity/Q96749169) (1868-1941), die later zijn eigen collectie aan de KVVAK zou legateren. De collectie van de vereniging telt op dit moment ongeveer 1850 objecten, bestaande uit verschillende kunstvormen zoals beeldhouwkunst, Japanse [prenten](http://vocab.getty.edu/aat/300106750) en [keramiek](http://vocab.getty.edu/aat/300310706). 

Na enkele tijdelijke tentoonstellingen werd er in 1928 rond het tienjarig bestaan van de KVVAK besloten tot de oprichting van een fonds waarmee een eigen collectie kon worden aangekocht en een museum worden gesticht. In 1932 werd in de Tuinzaal van het [Stedelijk Museum Amsterdam](https://www.wikidata.org/entity/Q924335) het zogenaamde Museum voor Aziatische Kunst geopend. In 1952 verhuisde de collectie naar het [Rijksmuseum](https://app.colonialcollections.nl/nl/research-aids/https%3A%2F%2Fn2t%252Enet%2Fark%3A%2F27023%2F0d0d07f9e69d73c961b30ffd357c1e47) in Amsterdam, waar deze nog altijd wordt tentoongesteld. In eerste instantie werd de collectie van de KVVAK tentoongesteld in de [Druckeruitbouw](https://www.wikidata.org/entity/Q25712476), die later is opgegaan in de huidige Philipsvleugel. Na de grote verbouwing van het Rijksmuseum in 2013 is de collectie van de KVVAK ondergebracht in het [Aziatisch paviljoen](http://www.wikidata.org/entity/Q37769044). Naast het onderhouden van de eigen collectie organiseert de KVVAK onder andere lezingen en reizen. Daarnaast wordt bij uitgeverij De Gruyter Brill het tijdschrift [Aziatische Kunst](https://brill.com/view/journals/vvak/vvak-overview.xml) uitgegeven.

### Herkomstonderzoek

Het archief van de KVVAK is in beheer bij het Rijksmuseum. Om het archief te raadplegen dient er contact op genomen te worden met de collectie-afdeling van het Rijksmuseum. Daarnaast beschikt de onderzoeksbibliotheek van het Rijksmuseum een collectie van publicaties, waaronder catalogi van vroegere tentoonstellingen, die interessant zijn met betrekking tot herkomstonderzoek naar de collectie van de KVVAK.

Niet de gehele collectie Aziatische kunst van het Rijksmuseum is een bruikleen van de KVVAK; het museum bezit zelf ook Aziatische kunstvoorwerpen. De meeste objecten van het KVVAK onderscheiden zich door het kenmerk 'AK-MAK', maar enkele prenten beginnen met het kenmerk 'RP'. Voor het beste overzicht van de collectie van de KVVAK kan je de [website van de vereniging](https://www.kvvak.nl/collectie/) raadplegen. 


## Related Aids

 - _see also: [De handel in objecten uit een koloniale context](niveau2/Dutch/Handel_20240326.yml)_  
 - _see also: [Rijksmuseum Amsterdam](niveau3/Dutch/RijksmuseumAmsterdam_20241006.yml)_  

## Primary sources

Archief:
  > NL-HaNA 2.14.73 663  
> [https://www.nationaalarchief.nl/onderzoeken/archief/2.14.73/invnr/%40H.~H.3~663](https://www.nationaalarchief.nl/onderzoeken/archief/2.14.73/invnr/%40H.~H.3~663)  
> _Stukken betreffende het financieel beheer van het Museum voor Oost-Aziatische Kunst te Amsterdam 1940-1960._  

Archief:
  > NL-HaNA 2.14.73 674  
> [https://www.nationaalarchief.nl/onderzoeken/archief/2.14.73/invnr/%40H.~H.3~674](https://www.nationaalarchief.nl/onderzoeken/archief/2.14.73/invnr/%40H.~H.3~674)  
> _Stukken betreffende de aankoop van kunststukken en de onderbrenging van de verzameling van het Museum voor Oost-Aziatische Kunst in het Rijksmuseum te Amsterdam, 1947-1960._  

Archief:
  > NL-HaNA 2.14.73 6609  
> [https://www.nationaalarchief.nl/onderzoeken/archief/2.14.73/invnr/%40T.~6609](https://www.nationaalarchief.nl/onderzoeken/archief/2.14.73/invnr/%40T.~6609)  
> _Stukken betreffende een subsidieverlening aan het Museum van Aziatische Kunst te Amsterdam, 1942-1964._  

Archief:
  > NL-HaNA 2.27.19 2934  
> [https://www.nationaalarchief.nl/onderzoeken/archief/2.27.19/invnr/%402~2.2~2.2.6~2933-2940~2933-2936~2934](https://www.nationaalarchief.nl/onderzoeken/archief/2.27.19/invnr/%402~2.2~2.2.6~2933-2940~2933-2936~2934)  
> _Stukken betreffende het goedkeuren van uitleen- en bruikleenovereenkomsten van kunstvoorwerpen tussen het Rijksmuseum en de Vereniging Vrienden der Aziatische Kunst, 1970 - 1971._  

Archief:
  > NL-HaNA 2.24.25 554-555  
> [https://www.nationaalarchief.nl/onderzoeken/archief/2.24.25/invnr/%40B~578~554-555](https://www.nationaalarchief.nl/onderzoeken/archief/2.24.25/invnr/%40B~578~554-555)  
> _Foto's van de tentoonstelling 'Aziatische Kunst' in het Museum voor Aziatische Kunst in 1936. Inventarisnummer 554 beslaat een overzicht van de tentoonstellingsruimte. Inventarisnummer 555 beslaat een overzicht van het 'Chinees ceramiek'._  

Archief:
  > NL-HaNA 2.24.25 1281-1288  
> [https://www.nationaalarchief.nl/onderzoeken/archief/2.24.25/invnr/%40C~1442~1448~1281-1288](https://www.nationaalarchief.nl/onderzoeken/archief/2.24.25/invnr/%40C~1442~1448~1281-1288)  
> _Verschillende foto-overzichten van de tentoonstellingsruimtes van Museum voor Aziatische Kunst te Amsterdam tussen 1931-1958. Het beslaat dus zowel foto's uit het Stedelijk Museum als het Rijksmuseum in Amsterdam._  

Archief:
  > NL-HaNA 2.20.69 2982  
> [https://www.nationaalarchief.nl/onderzoeken/archief/2.20.69/invnr/%40B.~B.5.~B.5.1.~B.5.1.1.~B.5.1.1.5~2982](https://www.nationaalarchief.nl/onderzoeken/archief/2.20.69/invnr/%40B.~B.5.~B.5.1.~B.5.1.1.~B.5.1.1.5~2982)  
> _Correspondentie tussen het Koninklijk Instituut voor de Tropen en het Rijksmuseum te Amsterdam betreffende het Museum voor Aziatische Kunst, 1941._  

Archiefstuk:
  > NL-HlmNHA 476 2506  
> [https://hdl.handle.net/21.12102/0BC966D7764F4EC3AB2B0A4AFF30B73A](https://hdl.handle.net/21.12102/0BC966D7764F4EC3AB2B0A4AFF30B73A)  
> _Rapport van H.F.E. Visser inzake de wenselijkheid om te komen tot de stichting van een Rijksmuseum voor Aziatische kunst in het kader van de reorganisatie van de Nederlandse musea, (ca 1920)._  

Archiefstuk:
  > NL-HlmNHA 64 116  
> [https://hdl.handle.net/21.12102/F3CA33316B0B49EEB6E8C0BC9BCAFDD4](https://hdl.handle.net/21.12102/F3CA33316B0B49EEB6E8C0BC9BCAFDD4)  
> _Briefwisseling tussen H.F.E. Visser, conservator van het museum van Aziatische Kunst te Amsterdam, en de KNAW over identificatie en plaatsing van een Boeddhakop van de Boroboedoer, in bezit van de KNAW, 1939._  

## Secondary sources

Artikel:
  > Southworth, W. ‘Twelve Stone Sculptures from Java’. The Rijksmuseum Bulletin 65, nr. 3 (15 september 2017): 244-75.  
> [https://doi.org/10.52476/trb.9791](https://doi.org/10.52476/trb.9791)  
> _Dit artikel onderzoekt de geschiedenis en herkomst van een groep van twaalf stenen beelden uit Java. Alle twaalf zijn hindoe-boeddhistische afbeeldingen uit de Midden-Javaanse periode van de achtste tot de tiende eeuw na Christus. De beelden zijn in 1932 aangekocht door de Vereniging van Vrienden der Aziatische Kunst._  

Artikel:
  > Southworth, William. ‘Provenance of Four Sandstone Sculptures from Cambodia’. The Rijksmuseum Bulletin 61, nr. 2 (15 juni 2013): 140-71.  
> [https://doi.org/10.52476/trb.10069](https://doi.org/10.52476/trb.10069)  
> _In dit artikel wordt ingegaan op de verwerving en herkomst van vier sculpturen uit Cambodja in de collectie van het Rijksmuseum. De beelden zijn begin jaren 1930 aangekocht door de KVVAK_  

Boek:
  > Campen, Jan van, et al. Asian Art. Vertaald door Lynne Richards en Philip Clarke. Amsterdam: Rijksmuseum, 2014.  
> [https://search.worldcat.org/title/907556128](https://search.worldcat.org/title/907556128), [ISBN 9789071450945](https://isbnsearch.org/isbn/9789071450945), [WorldCat 907556128](https://search.worldcat.org/title/907556128)  
> _Dit collectieboek presenteert 119 hoogtepunten uit de Aziatische kunstcollectie van het Rijksmuseum. De objecten uit India, Zuidoost-Azië, Korea, Japan en China worden ingeleid in essays van conservatoren._  

Boek:
  > Lim, K.W., et al. Aziatische kunst uit het bezit van leden: Rijksmuseum Amsterdam, 22 december 1978-4 maart 1979 : Vereniging van vrienden der Aziatische kunst 1918-1978. Amsterdam: Vereniging van vrienden der Aziatische kunst, 1978.  
> [https://search.worldcat.org/title/63330271?oclcNum=63330271](https://search.worldcat.org/title/63330271?oclcNum=63330271), [WorldCat 63330271](https://search.worldcat.org/title/63330271)  
> _Een tentoonstellingscatalogus van de objecten van de KVVAK uit de eerste 60 jaar van de vereniging._  

Catalogus:
  > Fontein, J., et al. Oosterse schatten. 4000 jaar Aziatische kunst, Amsterdam: Rijksmuseum, 1954  
> [https://search.worldcat.org/title/1156720537](https://search.worldcat.org/title/1156720537), [WorldCat 1156720537](https://search.worldcat.org/title/1156720537)  
> _Tentoonstellingscatalogus van de KVVAK uit 1954._  

Tijdschrift:
  > Vereniging van Vrienden der Aziatische Kunst. Aziatische Kunst : mededelingenblad van de Vereniging van Vrienden der Aziatische Kunst, Leiden: Brill, 1986 – Nu.  
> [https://brill.com/view/journals/vvak/vvak-overview.xml](https://brill.com/view/journals/vvak/vvak-overview.xml), [ISBN 2543-1749](https://portal.issn.org/resource/ISSN/2543-1749)  
> _Het bij Brill uitgegeven tijdschrift van de KVVAK._  



---
## Relevant Data 
TO BE FILLED
        