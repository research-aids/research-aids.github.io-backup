---
layout: default
title: Naturalis Biodiversity Center
parent: niveau3
nav_enabled: true
has_toc: true
date: 2025-07-28
--- 


this new string from 28.07.2025

[Download PDF](https://raw.githubusercontent.com/colonial-heritage/research-guides-dev/refs/heads/main/EXPORTS/PDF/niveau3/Dutch/Naturalis.pdf){: .btn .btn-blue }     [Download DOCX](https://raw.githubusercontent.com/colonial-heritage/research-guides-dev/refs/heads/main/EXPORTS/DOCX/niveau3/Dutch/Naturalis.docx){: .btn .btn-blue }

_This is a level 3 Research Aid_  
_first edited by Wiebe Reints as original_author on 2024-07-10_  
_last edited by Wiebe Reints as original_author on 2024-07-10_


# Naturalis Biodiversity Center


## Abstract

Naturalis Biodiversity Center, voorheen het Rijksmuseum van Natuurlijke Historie, werd in 1820 opgericht in Leiden. De focus van Naturalis is drieledig: het opbouwen en onderhouden van een collectie van natuurhistorische objecten, het doen van onderzoek naar deze collectie en die tentoonstellen aan een breed publiek. Een groot deel van Naturalis' collectie vindt zijn oorsprong in voormalig Nederlands-Indië en andere voormalig gekoloniseerde gebieden, waar wetenschappers in de negentiende en twintigste eeuw grote verzamelingen natuurhistorische voorwerpen aanlegden.

### Geschiedenis van het museum

In 1820 werd bij Koninklijk Besluit door [Koning Willem I](http://www.wikidata.org/entity/Q2079957) het ['s Rijksmuseum van Natuurlijke Historie](http://www.wikidata.org/entity/Q3432011) (RMNH) opgericht, sinds 2010 Naturalis Biodiversity Center genaamd. Het museum werd gesticht door de collecties van de Leidse Universiteit, 's Lands Kabinet van Natuurlijke Historie en de persoonlijke verzameling van de eerste directeur [Coenraad Jacob Temminck](http://www.wikidata.org/entity/Q31621), samen te voegen. Deze collecties, die in eerste instantie werden verzameld als curiosa, kwamen gedurende de negentiende eeuw steeds meer in de belangstelling te staan van de opkomende wetenschap. Temminck slaagde erin Nederlanders in het buitenland verzamelingen van natuurlijke objecten aan te laten leggen ten behoeve van het Rijksmuseum van Natuurlijke Historie. Zodoende werd de een collectie natuurlijke objecten uit Japan van [Philipp Franz von Siebold](http://www.wikidata.org/entity/Q77140), wiens etnografische verzameling als latere basis zou dienen van het Rijks Etnografisch Museum in Leiden, ook opgenomen in de collectie van het RMNH. 

In lijn met de wetenschappelijke ontwikkelingen werd in 1820 de zogenaamde [Natuurkundige Commissie voor Nederlands-Indië](http://www.wikidata.org/entity/Q2386928) opgericht. Deze commissie, die zijn standplaats had in ['s Lands Plantentuin](http://www.wikidata.org/entity/Q105682311) in Bogor (het toenmalige Buitenzorg), had als taak te zoeken naar delfstoffen en het in kaart brengen van de plaatselijke flora en fauna. De bevindingen van deze commissie werden tussen 1839 en 1847 gepubliceerd in de *Verhandelingen over de natuurlijke geschiedenis der Nederlandsche Overzeesche bezittingen*, die onder de redactie stond van [C.J. Temminck](http://www.wikidata.org/entity/Q31621), directeur van het RMNH. Na de opheffing van de commissie in 1850 werden de publicaties, verzamelde voorwerpen en objecten, correspondentie en dergelijke opgenomen in de collectie van het Rijksmuseum van Natuurlijke Historie. De basis van de hedendaagse Naturalis-collectie houdt dus nadrukkelijk verband met het koloniale verleden. Ook nadat de Natuurkundige Commissie was opgeheven werden verzamelaars in Indonesië en elders door het RMNH aangemoedigd hun collecties ter beschikking te blijven stellen aan het museum.

In 1878 splitste de afdeling Geologie en Mineralogie zich van het RMNH af om een eigen museum te vormen, het [Rijksmuseum voor Geologie en Mineralogie](http://www.wikidata.org/entity/Q7333956) (RGM). Dit museum zou apart blijven bestaan totdat het in 1984 weer werd samengevoegd met het Rijksmuseum van Natuurlijke Historie. Waar de collectie van het RGM zich in eerste instantie richtte op voormalig Nederlands-Indië, werd deze onder de eerste directeur [Karl Martin](http://www.wikidata.org/entity/Q72782) uitgebreid met voorwerpen uit andere gebieden, waaronder ook de Nederlandse koloniën in het Caraïbische gebied. Zowel het Rijksmuseum van Natuurlijke Historie als het Rijksmuseum voor Geologie en Mineralogie waren in de eerste jaren voornamelijk bedoeld voor geïnteresseerde wetenschappers. Pas tegen het begin van de twintigste eeuw stelde ze hun collecties vaker open voor een breed publiek.

In de loop van de twintigste eeuw werd de collectie van zowel het RMNH en RGM flink uitgebreid, waarbij de lijntjes met de door Nederland gekoloniseerde gebieden kort bleven. Na een verhuizing in 1998 gingen de weer gefuseerde collecties verder onder de huidige naam Naturalis. In 2010 werden ook de collecties van het Zoölogisch Museum Amsterdam en het Nationaal Herbarium Nederland samengevoegd met die van Naturalis. Sinds 2019 bevindt het museum zich in het huidige, nieuwgebouwde pand, waar de drie taken van Naturalis - collectie, wetenschap en museum - nog sterker met elkaar verbonden zijn.

**Vroegere directeuren**

*Rijksmuseum van Natuurlijke Historie*

  - Coenraad Jacob Temminck (1820-1858)
  - Hermann Schlegel (1858-1884)
  - Fredericus Anna Jentink (1884-1913)
  - Eudard Daniël van Oort (1913-1933)
  - Hilbrand Boschma (1933-1958)
  - Leo Brongersma (1958-1972)
  - Willem Vervoort (1972-1982)
  - Jacobus Theodorus Wiebes (1982-1989)

*Rijks Geologisch en Mineralogisch Museum*

  - Karl Martin (1878-1922)
  - Berend George Escher (1922-1955)
  - Isaäk Martinus van der Vlerk (1955-1961)
  - Cornelis Beets (1963-1977)

![Foto uit 1972 van een tentoonstelling van dieren uit Suriname in het toenmalige Rijksmuseum voor Natuurlijke Historie](https://upload.wikimedia.org/wikipedia/commons/5/57/Rijksmuseum_van_Natuurlijke_Historie%2C_Objectnr_PV_PV16120.jpg)
_Tentoonstelling van dieren uit Suriname in het Rijksmuseum voor Natuurlijke Historie, 1972 ([Jan Holvast / Erfgoed Leiden](https://commons.wikimedia.org/wiki/File:Rijksmuseum_van_Natuurlijke_Historie,_Objectnr_PV_PV16120.jpg))_

### Herkomstonderzoek

De archief- en beeldcollectie van Naturalis bestaat uit de samengevoegde collecties van het Zoölogisch Museum Amsterdam, het Nationaal Herbarium Nederland, het Herbarium Vadense (Wageningen) en het herbarium van de Universiteit Utrecht. Ook de geologische collecties van het voormalige Rijksmuseum van Geologie en Mineralogie, en de universitaire collecties van Amsterdam en Delft behoren tot de Naturalis-collectie. Archieven en andere aanvullende collectie- en onderzoeksgerelateerde gegevens zijn beschikbaar via de [archief-website van Naturalis](https://archives.naturalis.nl/). Op de [overzichtspagina](https://explore.archives.naturalis.nl/navigeren.php?schema_id=241820512) zijn alle archieven overzichtelijk gerangschikt. Het Naturalis-archief bevat waardevol materiaal zoals manuscripten, tekeningen en notities die een duidelijk tijdsbeeld schetsen van het (koloniale) verleden. De notitieschriftjes in het [archief van Korthals](https://hdl.handle.net/21.12107/313819336) bevatten bijvoorbeeld tekeningen van Indische panorama’s en huizen, van de plaatselijke bevolking en van planten.

De [museumcollectie](https://bioportal.naturalis.nl/nl) en [bibliotheek](https://naturalis.on.worldcat.org) zijn beiden doorzoekbaar via hun eigen websites. Bovendien is de fysieke bibliotheek tegenwoordig openbaar toegankelijk in het museum. Daarnaast is er een afzonderlijke [repository](https://repository.naturalis.nl/) waarop veel verschillende (historische) wetenschappelijke publicaties beschikbaar zijn. Verschillende boeken uit de Naturalis-collectie zijn ook beschikbaar via het digitale internationale platform [Biodiversity Heritage Library](https://www.biodiversitylibrary.org/).

Als je als onderzoeker vragen hebt of de collectie wil bezoeken, kan je een verzoek indienen via [collectie@naturalis.nl](mailto:collectie@naturalis.nl).


## Related Aids

 - _see also: [Bronnen](niveau1/Dutch/Sources_20240425.yml)_  
 - _see also: [Ambtenaren in gekoloniseerde gebieden](niveau2/Dutch/CivilServants_20240320.yml)_  
 - _see also: [Wetenschappelijk onderzoek in gekoloniseerde gebieden](niveau2/Dutch/Science_20240814.yml)_  
 - _see also: [Koninklijk Kabinet van Zeldzaamheden](niveau3/Dutch/KKZ_20240313.yml)_  
 - _see also: [Wereldmuseum Leiden](niveau3/Dutch/WMLeiden_20240327.yml)_  
 - _see also: [Wageningen University & Research](niveau3/Dutch/WageningenUniversity_20240327.yml)_  
 - _see also: [Koninklijk Bataviaasch Genootschap van Wetenschappen en Kunsten](niveau3/Dutch/BGKW_20240827.yml)_  
 - _see also: [C.G.C. Reinwardt](niveau3/Dutch/Reinwardt_20241217.yml)_  
 - _see also: [Museon-Omniversum](niveau3/Dutch/Museon_20250429.yml)_  
 - _see also: [Internationale Koloniale en Uitvoerhandel Tentoonstelling](niveau3/Dutch/Wereldtentoonstelling1883_202550304.yml)_  
 - _see also: [Natuurhistorisch en Volkenkundig Museum Oudenbosch](niveau3/Dutch/MOudenbosch_20250603.yml)_  

## Primary sources

Boek:
  > Haan, W. De, P. W. Korthals, Salomon Müller, H. Schlegel, C.J. Temminck. Verhandelingen over de natuurlijke geschiedenis der Nederlandsche overzeesche bezittingen. Leiden: In commissie bij. S. en J. Luchtmans en C.C. van der Hoek, 1839.  
> [https://doi.org/10.5962/bhl.title.114730](https://doi.org/10.5962/bhl.title.114730), [WorldCat 12686361](https://search.worldcat.org/title/12686361)  
> _Alle verhandelingen van de Natuurkundige Commissie in Oost-Indië in een gebonden boek, verdeeld in drie volumes: Land-en Volkenkunde, Zoölogie en Botanie. Beschikbaar via de website van Biodiversity Heritage Library._  

Tijdschrift:
  > Koninklijke Natuurkundige Vereeniging in Nederlandsch Indië. Natuurkundig tijdschrift voor Nederlandsch Indië. Jakarta (Batavia): Lange, 1851-1940  
> [https://www.biodiversitylibrary.org/bibliography/13350](https://www.biodiversitylibrary.org/bibliography/13350), [WorldCat 927107619](https://search.worldcat.org/title/927107619)  
> _Tijdschrift van de Natuurkundige Vereniging uit voormalig Nederlands-Indië. De edities van 1851 tot en met 1922 zijn beschikbaar via de Biodiversity Heritage Library._  

Tijdschrift:
  > Rijks Geologisch-Mineralogisch Museum. Sammlungen des Geologischen Reichs-Museums in Leiden. Leiden: Brill, 1891-1922.  
> [https://repository.naturalis.nl/org/5](https://repository.naturalis.nl/org/5), [WorldCat 72793114](https://search.worldcat.org/title/72793114), [ISBN 1879-7814](https://portal.issn.org/resource/ISSN/1879-7814)  
> _Tijdschrift van het Rijksmuseum voor Geologie en Mineralogie dat verscheen tussen 1891 en 1922 onder redactie van K. Martin. Alle edities zijn beschikbaar via de repository van Naturalis._  

## Secondary sources

Boek:
  > Holthuis, Lipke. 1820 - 1958 : Rijksmuseum van Natuurlijke Historie, 1995.  
> [https://repository.naturalis.nl/pub/268714](https://repository.naturalis.nl/pub/268714), [WorldCat 69079231](https://search.worldcat.org/title/69079231)  
> _Boek uit 1995 dat de geschiedenis van het toenmalig Nationaal Natuurhistorisch Museum van 1820 tot en met 1958 beschrijft. Bevat gestructureerde informatie over de opbouw van de museumcollectie en de toenmalige conservatoren._  

Boek:
  > Gijzen, Agatha. ‘’s Rijks Museum van Natuurlijke Historie, 1820-1915’, 1938.  
> [https://repository.naturalis.nl/pub/631350](https://repository.naturalis.nl/pub/631350), [WorldCat 896666422](https://search.worldcat.org/title/896666422)  
> _Dissertatie uit 1938 die de geschiedenis van het 's Rijks Museum van Natuurlijke historie van 1820 tot en met 1915 beschrijft._  

Artikel:
  > Groot, G. E. de. ‘Rijksmuseum van Geologie En Mineralogie 1878-1978 : A Retrospect’. Scripta Geologica 48 (1 januari 1978): 3-25.  
> [WorldCat 899054688](https://search.worldcat.org/title/899054688), [https://repository.naturalis.nl/pub/317444](https://repository.naturalis.nl/pub/317444)  
> _Artikel uit 1978 dat de geschiedenis van het Rijksmuseum van Geolgie en Mineralogie van 1878 tot en met 1978 beschrijft._  

Artikel:
  > Husson, A. M., en Lipke Holthuis. ‘The Dates of Publication of “Verhandelingen over de Natuurlijke Geschiedenis Der Nederlandsche Overzeesche Bezittingen” Edited by C. J. Temminck’. Zoologische Mededelingen 34, nr. 2 (1 januari 1955): 17-24.  
> [WorldCat 67808542](https://search.worldcat.org/title/67808542), [https://repository.naturalis.nl/pub/318953](https://repository.naturalis.nl/pub/318953)  
> _Artikel uit 1955 waarin alle publicaties van het tijdschrift Verhandelingen over De Natuurlijke Geschiedenis Der Nederlandsche Overzeesche Bezittingen uiteen worden gezet en beschreven._  

Artikel:
  > Haan, W. De, P. W. Korthals, Salomon Müller, H. Schlegel, C.J. Temminck, en Natuurkundige Commissie in Oost-Indië (Netherlands). Verhandelingen over de natuurlijke geschiedenis der Nederlandsche overzeesche bezittingen. Leiden: In commissie bij. S. en J. Luchtmans en C.C. van der Hoek, 1839.  
> [WorldCat 9627499338](https://search.worldcat.org/title/9627499338), [https://doi.org/10.18352/bmgn-lchr.10741](https://doi.org/10.18352/bmgn-lchr.10741)  
> _Artikel over de geschiedenis van de Natuurkundige Commissie voor Nederlandsch-Indië._  



---
## Relevant Data 
TO BE FILLED
        