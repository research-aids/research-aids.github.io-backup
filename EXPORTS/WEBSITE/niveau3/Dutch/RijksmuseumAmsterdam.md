---
layout: default
title: Rijksmuseum Amsterdam
parent: niveau3
nav_enabled: true
has_toc: true
date: 2025-08-04
--- 


[Download PDF](https://raw.githubusercontent.com/colonial-heritage/research-guides-dev/refs/heads/main/EXPORTS/PDF/niveau3/Dutch/RijksmuseumAmsterdam.pdf){: .btn .btn-blue }     [Download DOCX](https://raw.githubusercontent.com/colonial-heritage/research-guides-dev/refs/heads/main/EXPORTS/DOCX/niveau3/Dutch/RijksmuseumAmsterdam.docx){: .btn .btn-blue }


# Rijksmuseum Amsterdam


## Abstract

Het huidige Rijksmuseum Amsterdam stamt uit 1885 en is een samenvoeging van verschillende Nederlandse collecties uit de negentiende eeuw. Er bevinden zich onder andere verschillende voorwerpen uit het voormalige Koninklijk Kabinet van Zeldzaamheden zich in de collectie van het Rijksmuseum. Ook wordt de collectie van de Koninklijke Vereniging Vrienden der Aziatische Kunst tentoongesteld in het Rijksmuseum.

### Beschrijving

Het Rijksmuseum in Amsterdam in zijn huidige vorm stamt uit 1885, toen de collecties van verschillende Nederlandse musea werden samengevoegd. Directe voorgangers van het Rijksmuseum zijn zodoende de [Nationale Konst-Gallery](http://www.wikidata.org/entity/Q23959785), ['s Rijks Verzameling van Moderne Kunst](http://www.wikidata.org/entity/Q51543916) te Haarlem, het Nederlandsch Museum van Geschiedenis en Kunst en het [Koninklijk Kabinet van Zeldzaamheden](https://app.colonialcollections.nl/nl/research-aids/https%3A%2F%2Fn2t%252Enet%2Fark%3A%2F27023%2Fcc7609accb9857dc8ca777ff1d6d4af1), beiden in Den Haag. Sinds 1952 wordt de collectie van de [Koninklijke Vereniging van Vrienden der Aziatische Kunst](https://app.colonialcollections.nl/nl/research-aids/https%3A%2F%2Fn2t%252Enet%2Fark%3A%2F27023%2F406a43378409167aedcac1ac77cdedb5) (KVVAK) ook tentoongesteld in het Rijksmuseum. In het kader van onderzoek naar collecties uit een koloniale context, zijn met name de collecties van de KVVAK en het Koninklijk Kabinet van Zeldzaamheden binnen de Rijksmuseumcollectie interessant.

![Afbeelding van het Rijksmuseum Amsterdam in circa 1885](https://upload.wikimedia.org/wikipedia/commons/9/96/Rijksmuseum_Amsterdam_ca_1895_rotated.jpg)
_Het Rijksmuseum Amsterdam in ca. 1885 ([Wikimedia Commons](https://commons.wikimedia.org/wiki/File:Rijksmuseum_Amsterdam_ca_1895_rotated.jpg))_

### Herkomstonderzoek

De archieven van het Rijksmuseum en rechtsvoorgangers to 1995, het jaar van de verzelfstandiging van het museum, is ondergebracht en raadpleegbaar in het [Noord-Hollands Archief](https://hdl.handle.net/21.12102/01644F687DD84B309BF24360FD2B2A25) in Haarlem. De meer recente archieven zijn beschikbaar via het Rijksmuseum zelf. Voor informatie over dit archiefmateriaal en de mogelijkheden tot het raadplegen ervan kun je contact opnemen met de archiefmedewerkers van het Rijksmuseum via [archief@rijksmuseum.nl](mailto:archief@rijksmuseum.nl).

De collectie van het Rijksmuseum is toegankelijk en doorzoekbaar via de [collectiewebsite](https://www.rijksmuseum.nl/nl/collectie). De knop 'zoekopties' biedt meer selectie mogelijkheden voor het vinden van objecten. Via de objectpagina's is veelal relevante informatie vindbaar voor herkomstonderzoek, ook worden er relevante publicaties getoond. Ook zijn er op de website themapagina's beschikbaar over het [slavernijverleden](https://www.rijksmuseum.nl/nl/zien-en-doen/tentoonstellingen/afgelopen/rijksmuseum-en-slavernij) en het [koloniale verleden](https://www.rijksmuseum.nl/nl/collectie/ontdek/politiek-en-economie/koloniale-geschiedenis). Op deze pagina's is meer informatie te vinden over de relatie tussen de collectie van het Rijksmuseum en deze thema's.

De [Rijksmuseum Research Library](https://library.rijksmuseum.nl/cgi-bin/koha/opac-main.pl) bevat een grote hoeveelheid aan boeken, tijdschriften, veiling-, tentoonstelling-, handel- en collectiecatalogi. Deze publicaties kunnen worden ingezien in de bibliotheek van het Rijksmuseum. Het Rijksmuseum bezit ook circa 130.000 veilingcatalogi, daterend van de zeventiende eeuw tot heden. Iets minder dan de helft van de catalogi is vindbaar binnen de digitale bibliotheekcatalogus van de Rijksmuseum Research Library. Catalogi die voor 1989 zijn verworven zijn alleen vindbaar in de papieren catalogus. Je kunt bij de Rijksmuseumbiblitoheek informeren of de door jou gezochte catalogus aanwezig is. In de bibliotheekcollectie is ook de [Art Sales Cataloques Online](https://primarysources.brillonline.com/browse/art-sales-catalogues-online) (ASCO) toegankelijk. In deze databank zijn ruim 20.000 historische veilingcatalogi uit de periode 1600-1900 opgenomen. Het zogenaamde Special-Collections-segment binnen de collectie van de Rijksmuseumbiblitoheek bevat o.a. oude drukken, boeken met originele prenten of fotoâ€™s, bijzondere bibliofiele uitgaven, kunstenaarsboeken, receptuurboeken en alle werken van het [Koninklijk Oudheidkundig Genootschap](http://www.wikidata.org/entity/Q18635333) (KOG).


## Related Aids

 - _see also: [Bronnen](niveau1/Dutch/Sources_20240425.yml)_  
 - _see also: [Ambtenaren in gekoloniseerde gebieden](niveau2/Dutch/CivilServants_20240320.yml)_  
 - _see also: [Leger- en marinepersoneel in gekoloniseerde gebieden](niveau2/Dutch/MilitaryAndNavy_20240326.yml)_  
 - _see also: [Wetenschappelijk onderzoek in gekoloniseerde gebieden](niveau2/Dutch/MilitaryAndNavy_20240326.yml)_  
 - _see also: [De handel in objecten uit een koloniale context](niveau2/Dutch/Trade_20240326.yml)_  
 - _see also: [Koninklijk Kabinet van Zeldzaamheden](niveau3/Dutch/KKZ_20240313.yml)_  
 - _see also: [Koninklijke Vereniging Vrienden der Aziatische Kunst](niveau3/Dutch/KVVAK_20240312.yml)_  
 - _see also: [Wereldmuseum Amsterdam](niveau3/Dutch/WMAmsterdam_20240711.yml)_  
 - _see also: [Wereldmuseum Leiden](niveau3/Dutch/WMLeiden_20240327.yml)_  
 - _see also: [Rijksmuseum van Oudheden](niveau3/Dutch/RMO_20241106.yml)_  
 - _see also: [Internationale Koloniale en Uitvoerhandel Tentoonstelling](niveau3/Dutch/Wereldtentoonstelling1883_202550304.yml)_  

## Primary sources

Archief:
  > *Rijksmuseum en rechtsvoorgangers te Amsterdam*  
> _Archieven van het Rijksmuseum Amsterdam en rechtsvoorgangers. Het archief gaat terug tot het begin van de negentiende eeuw en bevat documentatie tot en met 1995, het jaar dat het museum verzelfstandigde. Ook het archief van onder andere van het Koninklijk Kabinet van Zeldzaamheden bevindt zich binnen dit archief._  
> [https://hdl.handle.net/21.12102/01644F687DD84B309BF24360FD2B2A25](https://hdl.handle.net/21.12102/01644F687DD84B309BF24360FD2B2A25)  
## Secondary sources

Publicatie:
  > *Mooren, Jona, Klaas Stutje, en Frank van Vree. Sporen: onderzoek naar herkomstgeschiedenis en betekenisgeving van culturele projecten en collecties verworven in koloniale situaties. Amsterdam: NIOD, 2022.*  
> _Binnen het Pilot Project Provenance Research on Objects of the Colonial Era (PPROCE) is een aantal objecten uit Rijksmuseum Amsterdam onderzocht. De uitgebreide herkomstverslagen staan online en bevatten veel nuttige inzichten._  
> [https://d3mb4k8bvt6xe4.cloudfront.net/2023-03/ME_Lijst%20herkomstverslagenwebsite_01.pdf](https://d3mb4k8bvt6xe4.cloudfront.net/2023-03/ME_Lijst%20herkomstverslagenwebsite_01.pdf)  


---
## Relevant Data 
TO BE FILLED

_last edited by Wiebe Reints as original_author on 2024-10-06_
        